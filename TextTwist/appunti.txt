a. Registrazione utenti
b. Login

c. Richiesta nuova partita
Un utente A inserisce i nomi degli N utenti con cui intende giocare, U1, U2, .., UN, N≥1
(almeno un opponente) e TwistClient(A) invia tali nomi al TwistServer, usando una
connessione TCP. TwistServer verifica che ogni Ui sia online e avvisa ogni Ui dell’invito,
usando una callback RMI messa a disposizione da ogni TwistClient(Ui). Per ogni utente
Ui, TwistClient(Ui) notifica l’invito al giocatore e lo memorizza in una lista locale di inviti.
Dopo aver richiamato tutte le callback, TwistServer conferma l’inoltro dell’invito all’utente
A, chiude la connessione TCP e richiama anche la callback di A. Se uno degli utenti non
risulta online l’utente A riceve un messaggio di errore.

d. Setup nuova partita
Quando l’invito viene notificato al TwistClient(u), l’utente u può scegliere (in autonomia)
di visualizzare gli inviti, usando il menu offerto da TwistClient(u). Ci possono essere vari
inviti disponibili (arrivati in modo asincrono), però l’utente deve scegliere di rispondere a
uno di loro. L’invito può essere accettato o rifiutato. La risposta viene inviata al server
su una connessione TCP. Quando un invito viene accettato, gli altri vengono rimossi
dalla lista locale del cliente.
Se tutti gli utenti accettano l’invito, la partita può essere iniziata. Altrimenti, dopo 7
minuti, la partita viene annullata dal server (gli utenti che hanno accettato ricevono un
messaggio di errore).

e. Avvio nuova partita
Una volta ricevuta la risposta da tutti i giocatori, il server invia, usando le stesse
connessioni TCP su cui ha ricevuto la risposta, le lettere per la partita. I TwistClient
ricevono le lettere, chiudono la connessione TCP e comunicano agli utenti che il gioco è
pronto. Quando gli utenti confermano, i TwistClient mostrano le lettere e accettano le
parole dal giocatore per un periodo di 2 minuti. Quando i 2 minuti finiscono, TwistClient
ferma l’input dall’utente e invia le parole al server, usando il protocollo UDP. Il server
aspetta un massimo di 5 minuti per ricevere le parole. Se in questo tempo un utente non
invia nessun messaggio, riceverà 0 punti per la partita.
Ogni TwistClient può avere solo una partita attiva ad un certo momento, mentre il server
deve essere in grado di gestire più partite in contemporanea.
Tip: è messo a disposizione un file contenente un dizionario di parole in inglese. Per
generare le lettere iniziali, è sufficiente scegliere una parola di 6-7 lettere e permutare le
lettere prima di inviarle ai giocatori.

f. Invio​ ​risultati partita
Il punteggio di un giocatore viene calcolato come la somma dei punteggi per ogni parola
trovata. Ogni parola riceve un punteggio uguale al numero di lettere utilizzate. Solo le
parole valide ricevono un punteggio ed una parola risulta valida se usa solo le lettere a
disposizione ed è inclusa nel dizionario.
Tutti i giocatori di una partita sono registrati ad un canale multicast. I risultati della partita
(il punteggio e la classifica di questa partita) vengono inviati in multicast a tutti i giocatori
della partita.
I punteggi vengono usati per la classifica della partita in corso, ma vengono anche
sommati al punteggio generale dei giocatori. In questo modo, partita dopo partita, gli
utenti accumulano dei punti, che contribuiscono alla loro classifica generale.

g. Visualizzazione classifica generale
h. Logout
